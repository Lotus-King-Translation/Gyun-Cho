༄།_། རྒྱུན་ གཅོད་ བཞུགས་ སོ །_།༄།_། བླ་མ་ ཡི་དམ་ མཁའ་འགྲོ འི་ ཚོགས་ ལ་ ཕྱག་ འཚལ་ ལོ །ཆོས་རྗེ་ རིན་པོ་ཆེ འི་ གདམས་པ་ ཐུན་མོང་ མ་ཡིན་པ །_ རྣལ་འབྱོར་པ་ རི་ཁྲོད་ འགྲིམ་པ་ ལ་ འཚོ་བ་ མི་ དག྄ོས་ ཤིང་ ཡོན་ཏན་ ཕུན་སུམ་ ཚོགས་པ་ སྐྱེ་བ ར་ བྱེད་པ འི་ ཏིང་ངེ་འཛིན་ གྱི་ བཅུད་ལེན་འདི་ ལ་ གསུམ་ ཏེ །ཡི་ ཆེས་པ་ རྒྱུད་པ འི་ རིམ་པ་ དང །གདམས་ངག་ དངོས །རྗེས་ བཀའ་ རྒྱས་ གདབ་པ འོ །དང་པོ་ ནི །ཆོས་རྗེ་ ཉིད་ ལ་ སྙུང་གཞི་ དྲག་པོ་ བྱུང་ སྟེ །སྐྱིད་ཤོད་ རྡོ་ ར་ ཡར་ བྱོན་ ཏེ །_ ལྷོ་སྒོ་ གཅིག་ ལ་ འགྲོ་ དགོས་ སྙམ་ ཙ་ན །དེ་ ནུབ་ རྨི་ལམ་ ན་ མི་ དཀར་པོ་ གཅིག་ བྱུང་བ་ ན་རེ །_ ཁྱོད་ ངམ་ ཤོད་ སྨད་ དུ་ སོང་ ལ་ སྒྲུབ་པ་ བགྱིས་ དང །མཆོག་ ཐུན་མོང་ གི་ དངོས་གྲུབ་ འབྱུང་ གིས་ ཟེར་བ་ གཅིག་ བྱུང །དེ ར་ དབྱེ་ ཆུང་ སྒོམ་ ཕུག་ ཏུ་ བྱོན་ ནས་ སྒྲུབ་པ་ མཛད་པ ས་ སྙུང་ ནད་ དྭངས་ ཤིང་དངོས་གྲུབ་ རྣམ་པ་ གཉིས་ བརྙེས་ ནས །_ རྡོ་རྗེ་ འཆང་ དངོས་ སུ་ བྱོན་པ ར་ གདའ་ སྟེ །ཞག་ གསུམ་ དྲོ་ བཞི འི་ ནང་པ ར་ ན །_ མི་ ཁོ འི་ ལས་ངན་ རང་ས ར་ དག །_ ཟབ་མོ་ གསང་སྔགས་ ཀྱི་ གཏེར་ཁ་ ཕྱེ །_ རྒྱུ་འབྲས་ ཀྱི་ རྟེན་འབྲེལ་ ཚན་གཅིག་ གོ །གཉིས་ མེད་ འོད་གསལ་ ཆེན་པོ་ ལ །_ མཉམ་རྗེས་ གཉིས་ ཀྱི་ འཛིན་པ་ དག_ རྣལ་འབྱོར་ དབང་ཕྱུག་ གཅིག་ ཡིན་ སྙམ །_ གསུང །ཐགས་ དམ་ གྱི་ ལྷ་ མང་པོ འི་ ཞལ་གཟིགས་ སྟེ །_ དངོས་གྲུབ་ རེ་རེ་ བྱིན་ །ཁྱད་པར་ དུ་ རྡོ་རྗེ་ ཕག་མོ ས་ གདམས་པ་ འདི་ གནང་ ནང །_ ཁྱོད་ རང་ ཡང་ ཉམས་ སུ་ ལོང །_ སློབ་མ་ ལ་ ཡང་ སྤེལ་ དང་ འགྲོ་དོན་ དཔག་ ཏུ་ མེད་པ་ འབྱུང་ གིས་ གསུང་ ནས །ཐུགས་ ཉམས་ སུ་ བཞེས་པ ས་ ཕྲིན་ལས་ བསམ་ གྱིས་ མི་ ཁྱབ་པ་ བྱུང་ ཞིང །འབྲི་གུང་ ན་ ཚོགས་པ་ སྐྱོང་བ འི་ དུས་ ན །_ གྲོས་ མོ་བ་ ཆེན་པོ ས་ ཞུས་པ །_ བླ་མ་ རིན་པོ་ཆེ་ སྙིགས་མ འི་ དུས་ སུ་ སྒྲུབ་པ་ ཉམས་ སུ་ ལེན་པ་ ལ་ འཚོ་བ་ མི་ དགོས་པ འི་ གདམས་ ངམ་ གཅིག་ ཞུ་ ཞུས་པ ས །ཤིན་ཏུ་ མཉེས་ ཏེ །_ ད་ ཆོས་བདག་པོ་ ལ་ གཏོད་པ་ ཡིན་ གསུང་ ནས་ གནང་ ངོ །དེ་ལས་ བར་ འབྲོག་པ ས་ ཞུས་ ཏེ །_ དབུལ་ ལ་ སྒྲུབ་པ་ ལ་ བརྩོན་པ་ གཅིག་ ཡིན་པ ས །_ སྐུ་མཆེད་ གཉིས་ ལ་ ཕྱེ་ བྲེ་ གང་ཡོད་པ་ དེ་ རི་ ཁྱོད་ དུ་ ཁྱེེ་ ནས་ ཅུང་པོ་ ལ་ འདི་ རྫ་ གསེབ་ དུ་ སྦོས་ གསུང་ ནས་ གཉིས་ཀ ས་ དཀའ་ཐུབ་ མཛད་པ་ དང །གཅུང་པོ་ ན་རེ །_ འོ་སྐོལ་ གཉིས་ ལ་ འཚོ་བ་ མཉམ་ དུམེད་པ་ ལ་ ངེད་ རིད་པ ར་ གྱུར་ །_ ཁྱེད་ སྐུ་ གཟི་མདངས་ དང་ ལྡན་པ་ དེ་ ཅི་ ལགས་ བྱས་པ ས་_ ང་ ལ་ གདམས་ངག་ ཟབ་མོ་ ཡོད་པ་ ཡིན་ གསུང །_ དེ་ ང་ ལ་ ཡང་ གནང་ བར་ ཞུ་ ཞུས་པ ས་ གནང་ ནས །_ གཉིས་ཀ ས་ སྒྲུབ་བ་ ཐོབ་བོ །དེ ས་ སློབ་དཔོན་ ཡེ་ཤེས་ བྱང་ཆུབ་ ལ་ གནང་ ཁོང་ གདམས་པ་ ཐོབ་པ ས་ མཉེས་ སྟེ་ གཏོར་མ་ ཆེན་པོ་ ཅིག་ བཤམས །མཁའ་འགྲོ་ ཆོས་སྐྱོང་ དཔང་ དུ་ བཙུགས་ ཏེ་ །_ དེ་ ཕྱིན་ཆད་ མི་ ཟས་ ཟ་ རེ་ གསུང་ ཏེ་ དབུ་སྙུང་ བཞེས་ སྐད །_ དེ ས་ བྱམས་པ་ བློ་གྲོས་ ལ་ གནང །ཁོང་ ཞུ་ དུས་ ན་ མི་ ཟས་ མ་ གསོལ་ ནས་ ལོ་ སུམ་ བཅུ་ སོ་ བདུན་ སོང་ གསུང །ངེད་ ཀྱང་ ཁྱེད་ བཞིན་ བྱེད་པ ར་ ཞུ་ བྱེས་པ ས །_ ང འི་ འདི་ ཐལ་བ་ ཡིན་ ད་ ཀུན་ ཟོས་ ན་ འགྲོ་བ་ གཞན་ ཚོགས་ རྫོགས་པ་ ཡིན་ ཏེ །ཁྱེད་ རང་ དེ་ལྟར་ མ་ བྱེད་པ ར་ ཡོད་ ཙ་ན་ ཟོ །_ མེད་ ན་ རྩོལ་སྒྲུབ་ མ་ བྱེད་པ ར་ ཉམས་ སུ་ ལོང །གསུང་ ཁོང་ གིས་ རྩམ་པ་ ཡེ་ མ་ གསོལ་བ་_ ཙ་རི་ ལ་ ཟླ་བ་ གསུམ་_ ཏི་སེ་ ལ་ ཟླ་བ་ དྲུག་ མཛད་ གསུང །_ དེ ས་ ཞང་ བཙུན་ རི་བ་ ལ་_ དེ ས་ ཇོ་བོ་ རི་པ་ ལ་དེ ས་ ཤྭཀྱ་ བྱང་ཆུབ་ ལ་_ དེ ས་ ལོ་ཆེན་ ཚུལ་ཁྲིམས་ མགོན་པོ་ ལ་ གནངོ །_ ཀུན་སྤངས །གཉིས་པ་ གདམས་ངག་ དངོས་ ལ་ ཐོག་མ ར་ ཁ་ཕྱི ར་ ལྟ །_ ནང་ ལྷ འི་ སྐྱོན་ཡོན་ བསྟན་པ ར་ བྱ་ སྟེ །རང་ གི་ སེམས་ འདི་ ཁ་ཕྱི ར་ ལྟས་ ནས་ ཉོན་མོངས་ དུག་ གསུམ་ གྱི་ དབང་ དུ་ སོང་ ནས་ འཁོར་བ ར་ འཆིང །དེ་ རང་བཞིན་ གྱིས་ སྟོབས་ སུ་ གྱུར་བ་ དང་ འཁྲོ་ འདོད་པ་ ལ་སོགས་པ་ འོང །དེ ས་ སྐྱེད་པ འི་ གདོན་ དང་_ ནས་ རླུང་ ལ་སོགས་པ ས་ ཚེ འི་ བར་ཆད་ བྱས་ སྟེ །_ ཚེ་ ཕྱི་མ་ དམྱལ་བ ར་ སྐྱེ་ །ཁ་ ནང་ དུ་ ལྟས་ ན་ ཞེ་སྡང་ གསལ་བ འི་ སེམས་ སམ་ ཡེ་ཤེས་ སུ་ འཆར །གདོན་ རང་ གི་ དབང་ དུ་ འདུས་ སྟེ་ དཔེར་ན་ ཆོས་རྗེ་ དང་ ཐང་ལྷ་ བཞིན་ ནོ །གཏི་མུག་ གི་ དབང་ དུ་ སོང་ ན་ སྔར་ ལ ས་ ཤེས་པ་ ལྕི་ གཉིད་ ཆེ་བ་ སོགས་པ་ འབྱུང །དེ ས་ སྐྱེས་པ འི་ ཀླུ་ དང་ ས་བདག་ ལ་སོགས་པ ས་ གནོད་ དེ །_ ནད་ མཛེ་ དང་ བད་ཀན་ ལ་སོགས་པ ས་ ཚེ འི་ བར་ཆད་ དེ་ དུད་ འགྲར་ སྐྱེ འོ །ཁ་ ནང་ དུ་ ལྟས་ ན་ གཏི་མུག་ མི་ རྟོག་པ འི་ ཡེ་ཤེས་ སུ་ འཆར །གདོན་ རང་ གིས་ དབང་ དུ་ འདུས་ སྟེ །_ འཇིག་རྟེན་ མགོན་པོ་ དང་ ཀླུ་རྒྱལ་ སོག་མ་ མེད་ བཞིན་ ནོ །གདམས་ངག་ དངོས་ ལ །སྔོན་འགྲོ་དངོས་གཞི་རྗེ་ གསུམ་ ལ ས །དང་པོ་སེམས་ སྐྱེད་པ་ ནི་ སེམས་ཅན་ ཐམས་ཅད་ ཀྱི་ དོན་ དུ་ རྫོགས་པ འི་ སངས་རྒྱས་ ཐོབ་པ ར་ བྱ །དེ འི་ ཆེད་ དུ་ ཏིང་ངེ་འཛིན་ གྱི་ བཅུད་ལེན་ ཉམས་ སུ་ བླང །རང་གནས་པ འི་ ས་ཕྱོགས་ དེ ར་ རང་ཉིད་ ཐུགས་རྗེ་ ཆེན་པོ་ ཞལ་ གཅིག་ ཕྱག་ བཞི་པ འི་ སྐུ་ ཤིན་ཏུ་ ཆེ་བ་ ཅིག་ བསྒོམས་ ལ་མ་ ཎི་ པདྨེ་ མང་ དུ་ བཟླས་ སོ །དེ འི་ ཐུགས་ ཁ ར་ མི་གཡོ་བ་ སྐུ་མདོག་ སྔོན་པོ་ ཞལ་ གཅིག་ ཕྱག་ གཉིས་ སྤྱན་ གསུམ་པ་ གཡས་ རལ་གྲི་ གཡོན་ སྡིག་ འཛུབ་ ཅན་ དུ་ བསྒོམས་ ལ་ ཨོཾ་ ཙཎྡ་ མ་ ཧྭ་ རོ་ ཥ་ ཎ་ ཧཱུཾ་ ཕཊ་_ ཅེས་ མང་ དུ་ བཟླས་ སོ །དེ འི་ ཐགས་ ཁ་ ཡངས་པ འི་ ནང་ དུ་ རང་ཉིད་ རྗེ་བཙུན་ མ་རྡོ་ རྗེ་ རྣལ་འབྱོར་ མར་ བསྒོམས་ ལ་ ཨོཾ་ གསུམ་ མ་ མང་ དུ་ ཟླ ས་ སོ །བསྙེན་པ་ གསུམ་པོ་ བརྒྱ་ རེ་ ཡིན་ ནོ །གཉིས་པ་ དངོས་གཞི་ ལ་ གཉིས་ ཀྱི་དང་པོ །_ ཕྱི་ ལྷ་ མི་ ཀླུ་ གསུམ་ གྱི་ བཅུད་ བླང་བ་ ནི་ རང་ཉིད་ ཡི་དམ་ དུ་ གསལ་བ འི་ གསང་གནས་ སུ །_ རྩ་བ འི་ བླ་མ་ དེ་ རིན་ཆེན་ འབྱུང་ ལྡན་ སྐུ་མདོག་ གསེར་པོ །_ ཞལ་ གཅིག་ ཕྱག་ གཉིས་ གཡས་ མཆོག་སྦྱིན་ གཡོན་ མཉམ་བཞག་ གི་ སྟེང་ དུ་ རིན་པོ་ཆེ་ བསྣམས་པ འི་ ནོར་བུ་ ལ ས་ འོད་འཕྲོ ས་ ལྷ་ ཡི་ ཡུལ་ དུ་ སོང །དེ་ནས་ ཏིང་ངེ་འཛིན་ གོང་ དང་ འདྲ་བ་ ལས་མི འི་ སྔགས་ ནི་ ཨ་ ཤག་ ཨོཾ་ ཕཊ་ ཀ་ར་ ཨ་_ཅེ ས་པ འོ །_ ཀླུ འི་ སྔགས་ ནི་ ནཱ་ག་ ཏེ་ ཨོཾ་ ཕཊ་ ཀ་ར་ ཨ་་ཅེ ས་ བརྒྱ་ བཟླས་ སོ །_ དེ་ ལ་ གསང་སྔགས་ གོང་མ འི་ ཡོན་ཏན་ ནི་ མི་ འབྱུང །_ འདོད་ཡོན་ ལྔ་ ལ་ ལྡོག་པ འི་ ནུས་པ་ ཙམ་ གཅིག་ ཡོད་ ཁོ་བོ་ འདི འི་ དབང་ སྡུད་ ཅིག་ ཡིན་ གསུང་ ངོ །གཉིས་པ་ ནང་ བླ་མ་ དམ་པ འི་ སྐུ་གསུང་ཐུགས་ ཡེ་ཤེས་ ཀྱི་ བཅུད་ བླང་བ་ ནི །རྩ་ གཡས་པ་ ལ་ བརྟེན་ ནས་ ཞེ་སྡང་ གཙོ་འཁོར་ ཉམས་ སུ་ ལེན་པ་ དང །གཡོན་པ་ ལ་ རྟེན་ ནས་ འདོད་ཆགས་ གཅོ་ འཁོར་ ཉམས་ སུ་ ལེན་པ་ དང །དབུ་མ་ ལ་ རྟེན་ ནས་ གཏི་མུག་ གཙོ་འཁོར་ ཉམས་ སུ་ ལེན་པ་ སྟེ །དུས་ གནད་ སྟུན་ ནས །_ བཀྲེས་པ་ དང་ སྐོམ་པ་ དང །_ འཁྱགས་པ་ དང་ གསུམ་ ལ་ སྐུ་གསུམ་ དུ་ མོས་གུས་ བྱ་བ་ དང །གསུམ་པ་ རྗེས་ ལ་ གཉིས་ ལ ས །_ དད་པོ་ ཕན་ཡོན་ ནི་ སྐུ འི་ བཅུད་ ལོན་ ན་ ལུས་ མདངས་ དང་ ལྡན་ ཞིང་ ཀུན་ གྱིས་ ཡིད་ དུ་ འོང་ ངོ །གསུང་ གི་ བཅུད་ ལོན་ ན །_ ངག་ ལ་ ཀུན་ ཉན་ ཞིང་ ནུས་མཐུ་ དང་ ལྡན་ ནོ །ཐུགས་ ཀྱི་ བཅུད་ ལོན་ ན །_ ཡིད་ ལ་ གང་ བསམས་ འགྲུབ་ ཅིང་ བདེ་ གསལ་ མི་ རྟོག་པ འི་ ཏིང་ངེ་འཛིན་ འགྲུབ་ ཅིང་ འཆརོ །གཞན་ ཡང་ ལུས་ ཡང་ ཞིང་ འཇམ་པ་ དང །_ མདངས་ དང་ ལྡན་ ཞིང་ གཟི་བརྗིད་ ཆེ་བ་ དང །_ ཐིག་ལེ་ འཕེལ་ ཞིང་ ཟས་ རྣམཟ་ འཇུ་བ་ དང །_ ཡོན་ཏན་ དང་ ལྡན་ ཞིང་ ཏིང་ངེ་འཛིན་ འཕེལ་བ ར་ འགྱུར་ རོ །འདུ་བ་ གསུམ་ ནི་ ཉིན་ མོ་ མི་ འདུ །_ མཚན་མོ་ མཁའ་འགྲོ་ འདུ །_ ནང་ ནུབ་ ཟས་ནོར་ འདུ འོ །བདེ་བ་ གསུམ་ ནི །_ འབྱུང་བ་ ཆ་ སྙམ་པ ས་ ལུས་ བདེ །_ སྨྲ་ བསམ་ བྲལ་བ ས་ ངག་ བདེ །_ སྣང་བ་ ལ་ གཉེན་པོ་ སྟེན་ མི་ དགོས་པ ས་ སེམས་ བདེ འོ །འབྲལ་བ་ གསུམ་ ནི །_ ལུས་ ངལ་དུབ་ དང་ འབྲལ །_ ངག་ རྫུན་ དང་ འབྲལ །_ སེམས་ སྡུག་བསྔལ་ དང་ འབྲལ་ ལོ །མི་ ཆགས་པ་ གསུམ་ ནི །_ ཕྱི་ ལུས་ ལ་ དྲི་མ་ མི་ འཆགས །_ ནང་ དུ་ སྲིན་བུ་ མི་ འཆགས །_ སེམས་ ལ་ ཉོན་མོངས་པ་ དང་ རྣམ་རྟོག་ མི་ འཆགས་ སོ །འཕྲད་པ་ གསུམ་ ནི །_ ལུས་ བདེ་བ་ དང་ འཕྲད །_ ངག་ ནུས་པ་ དང་ འཕྲད །_ སེམས་ ཆོས་སྐུ་ དང་ འཕྲད་ དོ །འདི་ ལ་ རྒྱུན་ གཅོད་ རྣམ་པ་ ལྔ་ འབྱུང་ སྟེ །ཕྱི་ འབྱུང་བ་ རྒྱུན་ གཅོད་ ཏིང་ངེ་འཛིན་ ཟས་ སུ་ ཟ །_ ཟས་སྐོམ་ རྒྱུན་ གཅོད་པ འོ །ནང་ ཞེན་པ་ རྒྱུན་ གཅོད་ འཁོར་བ འི་ ཆོས་ ལ་ ཞེན་པ་ ལྡོག་ གོ །གསང་བ་ རྣམ་རྟོག་ རྒྱུན་ གཅོད་ དེ །_ བདེ་ གསལ་ མི་ རྟོག་པ འི་ ཉམས་ འཆར་ རོ །ན་ཚ་ རྒྱུན་ གཅོད་ དེ །_ སྟོང་པ འི་ ངང་ དུ་ གནས་པ ས་ ནད་ དང་ འདྲེ་ མི་ འོངོ །སྐྱེ་ ཤི་ རྒྱུན་ གཅོད་ དེ་ བདེ་ གསལ་ མི་ རྟོག་པ་ འབའ་ཞིག་ ཏུ །_ སོང་བ ས་ སྐྱེ་ ཤི འི་ འཇིགས་པ་ དང་ བྲལ་ ལོ །ཚེ་ ཉི་ཟླ་ དང་ མཉམ །_ སྐྱེ་ ཤི་ མེད་པ འི་ དོན་ རྟོགས་ ཏེ་ ལུས་ མི་ ལེན་ ནོ །མཐར་ཐུག་ འབྲས་བུ་ སྐུ་གསུམ་ ཐོབ་ ནས་ སེམས་ཅན་ གྱི་ དོན་ ལྷུན་གྲུབ་ ཏུ་ འབྱུང་ ངོ །གདམས་པ་ འདི་ ཉམས་ སུ་ ལེན་པ་ ལ་ རྒྱབ་ ཀྱིས་ ཕྱོགས་པ་ གསུམ་ དགོས་ ཏེ །གནས་ ཀྱི་ རྒྱབ་ ཀྱིས་ ཕྱོགས་པ་ ནི་ རྒྱ་མཚོ འི་ གླིང་ དོ་ སྒོ་ མེད་ དམ །_ བྱང་ ཕྱེ་ མེད་ དམ །_ མུ་གེ འི་ དུས་ ལྟ་བུ་ དེ་ རྒྱབ་ཕྱོགས་ བཟང་བ་ ཡིན་ ནོ །སྙིང་རུས་ ཀྱིས་ ཕྱོངས་པ་ ནི་ སྐྱིད་ མ་ རེད་ ན་ སྡུག་པ་ ཡོང་ དོན་མེད་ བྱ་བ་ ཡིན་པ ས་ སྐྱིད་སྡུག་ གི་ རྩིས་ གདབ་ མ་ བཏང་བ ར་ ཚེ་ བློ ས་ བཏང་ ནུས་ ན་ རྒྱབ་ཕྱོགས་ ཤིན་ཏུ་ བཟང་ ངོ །དགེ་སྦྱོར་ གྱིས་ ཕྱོགས་པ་ ནི །_ སེམས་ གཞི་མེད་ རྩ་ བྲལ་ དུ་ གཏན་ ལ་ ཕེབས་ ཅིང་ རྐྱེན་ ཅི་ བྱུང་ ཡང་ དགེ་སྦྱོར་ གྱི་ གྲོགས་ སུ་ འགྲོ་ ན་ རྒྱབ་ཕྱོགས་ ཤིན་ཏུ་ བཟང་ ངོ་ གསུང །གཉིས་པ་ སྤྱོད་ལམ་ བདེ་བ འི་ ཆོས་ ནི །འཚོ་བ་ མེད་ ན་ རྒྱུན་ དུ་ བྱ །ཡོད་ ན་ བྱ་ན འི་ དོན་ དུ་ བྱ །གདོན་ ལ་ རིམ་ འགྲོ འི་ དོད་ དུ་ བྱ །ནད་ ལ་སྨན་ སྤྱད་ དོད་ དུ་ བྱ །མདོར་ན་ བཟའ་ རྒྱུ་ ཡོད་ རུང་ བྱ་ ལ་ མེད་ རུང་ བྱ །_ རྒྱུན་ དུ་ ཉམས་ སུ་ བླང་ ངོ་ གསུང །རྒྱུན་ གཅོད་ ཉམས་ལེན་ རྣལ་འབྱོར་པ ས །_ ཡོད་པ་ སྤང་བ ར་ མི་ བྱ་ ཞིང །_ མེད་པ་ ཙྭལ་ བར་མི་ བྱ་ སྟེ །གཤིས་ ཀྱིས་ བྱུང་ ན་ མི་ དགག་ གོ་འདི་ ལ་ སྤང་བྱ་ གེགས་ མེད་པ ས །_ གེགས་ སེལ་ གཉེན་པོ་ བསྟན་ མི་ དགོས །_ གདམས་པ་ ཐོབ་པ ས་ འབྱོངས་པ་ ཡིན །དེས་ན་ གཞན་ ལ ས་ ཁྱད་པར་ འཕགས །སྒྲུབ་པ་ ཉམས་ སུ་ ལེན་པ་ དེ་ ལ་ ཚོགས་ དང་ གཏོར་མ་ བཤམས་པ་ བྱིན །དེ་ མ་ཡིན་པ་ ལ་ བཀའ་ རྒྱ་ ཡོད་པ ས་ ཤིན་ཏུ་ གསང་བ་ གལ་ཆེ །རྒྱུད་ ལ ས་ ཀྱང །_ མ་ གསང་ སྦྲུལ་ དང་ ཆོམས་ རྐུན་ དང །_ ས་སྤྱོད་ མེ འི་ སྡུག་བསྔལ་ འབྱུང །ཅེས་ གསུངས་ སོ །ཆོས་རྗེ འི་ གདམས་པ་ ཐུན་མོང་ མ་ཡིན་པ་ འཚོ་བ་ རྒྱུན་ གཅོད་ ཅེས་བྱ་བ་ རྫོགས་ སོ །།མངྒལཾརྒྱུན་ གཅོད་ ཀྱི་ ཞལ་གདམས་ བཞུགས་ སོ །།རྒྱུན་ གཅོད་ ཀྱི་ ཞལ་གདམས་ ནི །རྩ་ གཡས་པ་ ལ་ རྟེན་ ནས་ ཞེ་སྡང་ གཙོ་འཁོར་ ཉམས་ སུ་ ལེན་པ་ ནི་ འཆགས་པ འམ་ ཞེ་སྡང་ གི་ རྟོག་པ་ སྐྱེས་པ འི་ དུས་ སུ་ རྩ་ གཡས་པ འི་ སྨད་ དུ་ བླ་མ་ མི་བསྐྱོད་པ་ སྔོན་པོ་ བསྒོམས་པ འི་ སྐུ་ ལ ས་ འོད་ཟེར་ སྔོན་པོ་ འཕྲོས་པ ས་ ལུས་ གང་ ཞེ་སྡང་ གི་ གཙོ་ བྱས་པ འི་ ནད་གདོན་ སྡིག་སྒྲིབ་ དག་ བ་སྤུ འི་ བུ་ག་ ནས་ ཕྱིར་ སོང་བ ས་སེམས་ཅན་ ཐམས་ཅད་ ཀྱི་ སྡིག་སྒྲིབ་ སྦྱངས་ སྨིན་མཚམས་ ནས་ ཡར་ འཕྲོས་པ ས་ བླ་མ་ དང་ ཡི་དམ་ སཏྱས་ དང་ བྱང་ཆུབ་ སེམས་དཔའ་ དཔའ་བོ་ མཁའ་འགྲོ་ ཐམས་ཅད་ ཀྱི་ ཐུགས་རྗེ འི་ བཅུད་ བསྡུས་ ནས་ རང་ ལ་ ཐིམ་པ ས་ རྩ་ གསུམ་ འཁོར་ལོ་ བཞི་ གང་ ནས་རང་ཉིད་ བླ་མ་ མི་བསྐྱོད་པ འི་ ངོ་བོ ར་ གྱུར་ ཆོས་ ཀྱི་ དབྱིངས་ ཀྱི་ ཡེ་ཤེས་ རྒྱུད་ ལ་ སྐྱེས་པ ར་ བསྒོམས་ ལ་ རླུང་ བུམ་པ་ ཅན་ ཐུན་ ཅིག་ སྒོམ་ རྗེས་ ཕྱག་རྒྱ་ ཆེན་པོ འི་ ངང་ ལ་ བཞག་ གོཤུབྦྷམ་ སྟུསརླ྄ཛགཏམ །།_།།སངས་རྒྱས་ བསྟན་པ་ རྟ་ བདུན་ འོད་སྣང་ བཞིན །། མདོ་སྔགས་ རིམ་གཉིས་ དོན་ ལ་མ་ རྨོངས་པ །། རྒྱལ་བ་ ཡབ་ སྲས་ གསུམ་ ལ་ གསོལ་བ་ འདེབས །བདག་ཅག་ ཐུགས་རྗེ འི་ ལྕགས་ཀྱུ ས་ བཟུང་ དུ་ གསོལ །།།། ཛ་ ཡནྟུ་ །།